<!DOCTYPE html>

<html xmlns="http://www.w3.org/1999/xhtml">
<head>
    <meta content="text/html; charset=utf-8" http-equiv="Content-Type"/>
    <title>Lygis 5: Naujų funkcijų sukūrimas</title>
</head>
<body>

<h1>Lygis 5: Naujų funkcijų sukūrimas</h1>
<h2>Mokymosi medžiaga</h2>
<p>Atlikę paskutinį lygį supratote, jei Rėborgas atliks tris posūkius į kairę iš eilės, galutinis rezultatas bus toks
    pat, kaip ir atlikus vieną posūkį į dešinę. Tikriausiai tapo gana nuobodu rašyti tris <code>suktis_kairėn()</code>
    instrukcijas kiekvieną kartą, kai norėjote, kad Reeborgas pasuktų į dešinę. Argi nebūtų maloniau, jei galėtumėte
    tiesiog parašyti <code>suktis_dešinėn()</code>?</p>
<p>Kaip galime iškviesti tokias integruotas funkcijas kaip <code>suktis_kairėn()</code> ir <code>pirmyn()</code>, taip
    pat galime sukurti savo funkcijas. Naują Pitono funkciją galime apibrėžti taip:</p>
<blockquote>
  <pre>
def geras_funkcijos_pavadinimas():
    # kelios kodo eilutės
    # atitrauktos nuo krašto, kad būtų def viduje
  </pre>
</blockquote>

<p><code>def</code> - tai pirmas sutiktas Pitono <strong>raktažodis</strong>. Raktažodžiai - tai žodžiai, kurie
    programavimo kalbose turi ypatingą reikšmę. Atkreipkite dėmesį, kad dvitaškis <code>:</code> rašomas prieš
    vadinamąjį <em>kodo bloką</em>, o po jo einanti išskirta dalis yra funkcijos <em>kūnas</em>. Pitone <strong>reikalaujama</strong>
    tokius kodo blokus <em>išskirti</em> kiekvienos eilutės pradžioje paliekant vienodą tarpų skaičių. Tai leidžia
    žmogui lengviau identifikuoti funkcijos kūną.</p>
<p>Parašykime pirmą Pitono funkciją:</p>
<pre>
def suktis_dešinėn():
    suktis_kairėn()
    suktis_kairėn()
    suktis_kairėn()
</pre>
<p>Štai ir viskas! Dabar jums nereikės rašyti trijų <code>suktis_kairėn()</code> eilučių iš eilės, kad imituotumėte
    posūkį į dešinę!</p>
<h3>Kaip suprasti <code>def</code></h3>
<blockquote>
    <p>Dėmesio!</p>
    <p>Atkreipkite dėmesį, kad šiame supaprastintame paaiškinime neatsižvelgiama į vadinamąją kintamųjų sritį, kurią
        aptarsime vėliau.</p>
</blockquote>
<p>Ką tik pamatėte, kaip sukurti funkciją Pitone. Tikėtina, kad iš karto supratote, kaip jos veikia. Čia pateikiame
    išsamesnį paaiškinimą, kuris padės jums ne tik suprasti, kaip veikia funkcijos, bet ir kitos Pitono konstrukcijos,
    kurios apima kodo blokus.</p>
<p>Tarkime, turime tokį kodą:</p>
<pre>
def suktis_dešinėn():   # kodo bloko pradžia
    suktis_kairėn()
    suktis_kairėn()
    suktis_kairėn()       # kodo bloko pabaiga

pirmyn()
suktis_dešinėn()
pirmyn()
</pre>

<p>Tai yra tas pats, kas:</p>
<pre>
def suktis_dešinėn():   # kodo bloko pradžia
    suktis_kairėn()
    suktis_kairėn()
    suktis_kairėn()       # kodo bloko pabaiga

pirmyn()
# suktis_dešinėn() pakeičiama šiomis funkcijos komandomis
suktis_kairėn()
suktis_kairėn()
suktis_kairėn()
pirmyn()
</pre>

<p>Kitaip tariant, <code>def</code> nusako vardą, kurį galime naudoti kaip sinonimą visam kodo bloko viduje esančiam
    kodui, ir kiekvieną kartą, kai matome, kad sinonimas yra <strong>įvardijamas</strong> [t. y. kai po vardo rašoma
    <code>()</span></code>], galime manyti, kad tai yra lygiavertiška toje vietoje įterptam kodo blokui (kaip parodyta
    pavyzdyje).</p>

<h2>Pabandyk!</h2>
<p>Atidaryk <a href="ree/?lang=lt&mode=python&menu=worlds/menus/sk_menu_lt.json&name=Lygis%205" target="_blank">Robotuko
    aplinkos</a> penktą lygį.</p>
<img alt="../_images/step5.png" src="_images/step5.png"/>
<p>Robotukas savo sode nori nusiskinti braškių. Robotuko sodas yra labai keistos formos, kaip matėte aukščiau.
    Apibrėžkite funkciją <code>nuskinti_dvi_braškes()</code>, kuri paima dvi braškes ir padeda jas ant žemės. Naudokite
    ją keturis kartus kaip sprendimo dalį. Kaip visada, nepamirškite naudoti komentarų tuščių eilučių, kad padidintumėte
    savo sprendimo skaitomumą!</p>

<a href="Step4.html">Lygis 4: Komentavimas</a>
<a href="Content.html">Turinys</a>
<a href="Step6.html">Lygis 6: Funkcijų saugojimas bibliotekoje</a>
</body>
</html>