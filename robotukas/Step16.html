<!DOCTYPE html>

<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Lygis 16: Pseudokodas</title>
</head>
<body>

<h1>Lygis 16: Pseudokodas</h1>
<h2>Pamoka</h2>
<p>Jūs daug sužinojote apie Robotuko programavimą. Sveikiname! Galbūt nesuvokiate, kad daug sužinojote apie programavimą
    bet kuria kalba. Daugumą programų sudaro veiksmų seka (vadinama <strong>algoritmu</strong>), perpinta sąlyginiais
    sprendimais ir pasikartojančių instrukcijų grupėmis.</p>
<p>Įgyvendinant iki šiol atliktų užduočių sprendimus, reikėjo apgalvoti kiekvieną žingsnį. Supratote užduotį ir norimą
    gauti rezultatą, tačiau kartais neaišku, kaip tai padaryti. Kai sprendžiate nepaprastą problemą, dažnai <strong>geriausia
        pradėti nuo pieštuko ir popieriaus</strong>.</p>
<p>Kai sugalvojate uždavinio sprendimą, užrašykite žingsnius savais žodžiais ant popieriaus. Tai kartais vadinama
    <strong>pseudokodu</strong>, nes iš tikrųjų tai nėra instrukcijos, kurias galėtų naudoti Robotukas (arba bet kuri
    kita programavimo kalba). Kai turite psudokodą, tuomet galite užrašyti jį tikromis instrukcijomis, kurias supras
    Robotukas.</p>
<p>Prieš pradėdami programuoti būtinai apgalvokite uždavinį. Pirmiausia kelis kartus paspauskite pasaulio atkūrimo
    mygtuką, kad įsitikintumėte, jog suprantate, kaip atrodo galimi pasauliai. Tuomet išsiaiškinkite, koks algoritmas,
    arba reikiamų veiksmų seka, yra reikalinga. Tada mintyse pergalvokite programos, kurią ketinate rašyti, vykdymą. Jei
    ji atliks tai, ko tikitės, tik tada ir tik tada pradėkite programuoti.</p>

<h2>Pabandykite!</h2>
<p>Atidarykite <a href="ree/?lang=lt&mode=python&menu=worlds/menus/sk_menu_lt.json&name=Lygis%2016" target="_blank">Robotuko
    aplinkos</a> 16 lygį.</p>
<img alt="../_images/step16.png" src="_images/step16.png"/>
<p>Robotuką pasamdė nuskinti morkas keliuose daržuose. Nors visi daržuose yra vienodo dydžio, kiekviename iš jų morkos
    auga skirtingose vietose. Reikia sukurti programą, kuri leistų Robotukui nuskinti visas morkas kiekviename iš galimų
    daržų. Žinoma, kad kiekvienoje vietoje visada bus tik 1 arba 0 morkų.</p>
<blockquote>
    <p>Dėmesio</p>
    <p>Atsiminkite, kad <code>repeat</code> sakinius galime naudoti vienas kito viduje. Ko gero - tai bus naudinga
        sprendžiant šį uždavinį.</p>
</blockquote>

<a href="Step15.html">Lygis 15: Lis lietus!</a>
<a href="Content.html">Turinys</a>
<a href="Step17.html">Lygis 17: Įveikti labirintą</a>

</body>
</html>