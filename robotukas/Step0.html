<!DOCTYPE html>
<html xmlns="http://www.w3.org/1999/xhtml">
<head>
    <meta http-equiv="Content-Type" content="text/html; charset=utf-8"/>
    <title>Lygis 0: Robotuko eksperimentai</title>
</head>
<body>
<h1>Lygis 0: Robotuko eksperimentai</h1>
<p>Tyrinėkite Robotuko aplinką ir pagrindines Robotuko komandas.</p>
<h2>Įžanga</h2>
<p>Nors naudojant aplinkas, tokias kaip Scratch, galima daug ko išmokti, kažkada reikės pereiti prie tradicinės
    programavimo kalbos. Šiame kurse naudosime <a href="https://www.python.org/">Pitono</a> programavimo kalbą. Vis tik,
    prieš pradedant rimtai dirbti su Pitonu aplinka, pasismaginsime Robotuko aplinkoje. Naudodami Robotuką, išmoksime
    rašyti Pitono komandas. Rašydami kodą jūs be abejonės darysite sintaksės ir logikos klaidas (kompiuteris nesupras
    arba veiks ne taip kaip reikia), bet būtent tai ir leis jums įsisavinti tekstinį programvimą. Taigi, nenusiminkite
    jei tų klaidų bus daug ir kartais nesiseks jų taisyti.</p>
<h2>Robotuko pirmasis žingsnis</h2>
<p>Atidarykite <a href="ree/?lang=lt&mode=python&menu=worlds/menus/sk_menu_lt.json&name=Lygis%200&url=worlds%2Fsk_lt%2Fstep0.json" target="_blank">Robotuko
    aplinką</a>. Jei iškart neatidarys 0 žingsnio pasaulio, pasirinkite jį pasaulių meniu:</p>
<img alt="../_images/step0.png" width="500px" src="_images/step0.png"/>
<p>Dabar turėtumėte matyti Robotuką - vienišą tuščiame pasaulyje. Deja, Robotukas yra paprastas robotas, todėl jis gali
    atlikti tik keletą pagrindinių komandų. Vienas dalykas, kurį Robotukas gali padaryti, tai judėti į priekį, kaip
    nurodyta:</p>
<img alt="../_images/move.png" width="200" src="_images/move.png"/>
<br>
<img alt="../_images/move_one_step.gif" src="_images/move_one_step.gif"/>
<p>Redaktoriaus skydelyje yra viena instrukcija:</p>
<blockquote><code>pirmyn()</code></blockquote>
<p><code>pirmyn()</code> yra Pitono <strong>funkcijos</strong> pavyzdys. Funkcija turi pavadinimą; šiuo atveju, tai yra
    <code>pirmyn</code>. Galiojantys pavadinimai prasideda raide arba pabraukimo ženklu “_” ir gali būti sudaryti iš
    raidžių, skaičių arba pabraukimo ženklo “_”. Funkcijos pavadinimą seka <code>()</code>. Tai pasako Robotukui, kad
    funkcija turi būti <em>įvykdyta</em> arba <em>iškviesta</em> (du sinonimai). Ši funkcija turi būti naujoje eilutėje.
    [Vėliau panagrinėsime šios taisyklės išimtis.]</p>
<p>Kartais mes kursime <strong>algoritmų schemas</strong>, kurios grafiškai vaizduoja programą. Algoritmą, kuriame yra
    viena instrukcija <code>pirmyn()</code>, galime vaizduoti taip:</p>
<img width="150" alt="../_images/move1.jpg" src="_images/diagrama00.png"/>
<p>Visa programa, turinti šią vieną instrukciją, būtų atvaizduojama taip:</p>
<img width="150" alt="../_images/move.jpg" src="_images/diagrama01.png"/>
<p>Algoritmo schemoje instrukcijų seką nurodo rodyklės, kurios prasideda nuo “Pradžia” mazgo ir baigiasi mazge
    “Pabaiga”.</p>
<blockquote>
    <p>Pabandykite!</p>
    <p>Pridėkite antrą <code>pirmyn()</code> instrukciją, kad Robotukas žengtų du žingsnius vietoj vieno.</p>
</blockquote>
<blockquote>
    <p>Patarimas</p>
    <p>Kiekviena instrukcija turi būti naujoje eilutėje, be papildomų tarpų eilutės pradžioje.</p>
</blockquote>
<h2>Trrrriktys ir klaidos¶</a></h2>
<p>Kuriant kompiuterines programas, tikėtina, kad padarysite daug klaidų. Norėdami pamatyti, kaip Robotukas reaguoja į
    kai kurias klaidas, paprašysiu jus tyčia padaryti klaidą programoje.</p>
<blockquote>
    <p>Pabandykite!</p>
    <p>Pakeiskite <code>pirmyn()</code> į <code>Pirmyn()</code> (su didžiąja P) ir bandykite vykdyti programą.</p>
</blockquote>
<p>Pitono kalba, kurią supranta Robotukas, yra tokia, kuriai svarbus raidžių dydis; tai reiškia, kad mažosios ir
    didžiosios raidės turi skirtingas reikšmes. Dabar, kai matote, kaip Robotukas susidoroja su klaidomis, pataisykite
    programą ir paleiskite taisyklingą programą.</p>
<h2>Specialus klaviatūros įrankis</h2>
<p>Pačiame Robotuko pasaulio viršuje rasite mygtuką pavadinimu <strong>Robotuko klaviatūra</strong>. Jei spustelėsite
    jį, pasirodys speciali klaviatūra. Spustelėjus kiekvieną mygtuką, atitinkama instrukcija, Pitono raktažodis ir pan.,
    bus automatiškai įterpta į redaktorių. Tai gali būti naudinga užtikrinant, kad pavadinimai būtų teisingai užrašyti
    ir kad būtini skliausteliai nebūtų pamiršti.</p>
<h2>Tolesni žingsniai</h2>
<p>Kituose puslapiuose jums bus pateikti iššūkiai, kuriuos turėsite įveikti. Nors juos galite atlikti bet kokia tvarka,
    tačiau pateikta tvarka logiškai atskleidžia Robotuko galimybes. Kai baigsite žingsnį, būtų gerai parodyti savo
    sprendimą mokytojui, užsitikrinant, jog sukūrėte tinkamą sprendimą. Nors pasauliai sukurti taip, kad parodytų jums
    ar jūsų sprendimas teisingas, vis tik labai naudinga, kai patyręs žmogus duoda patarimų!</p>
<h2>Padėka</h2>
<p>Robotukas yra šiuolaikinė aplinkos, vadinamos <em>Reeborg World</em> adaptacija. Ją sukūrė André Roberge. Savo
    ruožtu, <em>Reeborg World</em> yra programos, vadinamos Karel the Robot, kurią sukūrė Richard Pattis Stanfordo
    universitete 1981 m., adaptacija. Versiją, kurią naudosime, adaptavo Tomas Blažauskas. Jūs naudosite pamokas, kurios
    yra André Roberge, Roger Frank, Jeffrey Elkner, André Roberge ir Dan Schellenberg sukurtų pamokų adaptacija lietuvių
    kalbai.</p>
<a href="Content.html">Turinys</a>
<a href="Step1.html">Lygis 1: Parvesk Robotuką namo ir išsaugok savo darbą</a>
</body>
</html>
