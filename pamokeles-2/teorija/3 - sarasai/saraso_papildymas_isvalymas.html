<h2>Sąrašo (pa)pildymas ir išvalymas</h2>
<h3>Sąrašo metodai</h3>
<p>Kadangi pradedame tvarkyti sąrašo elementus, tai mums reikia žinoti vieną svarbų dalyką - sąrašas Pitone yra <strong>objektas</strong>, kuris sukurtas iš atitinkamos klasės. Neišsigąskite, jei nežinote - apie tai mokysimės daug vėliau. Esmė ta, kad sąrašas turi operacijas, kurios vadinamos <strong>metodais</strong>. Tos operacijos mums leidžia tvarkyti sąrašo elementus. Beje, terminus metodas ir operacija čia naudosime kaip sinonimus, tačiau jei norite būti visiškai tikslūs - naudokite terminą metodas.</p>
<h3>Elementų prijungimas naudojant append() metodą ir pliusą</h3>
<p><code>append()</code> operacija leidžia prijungti elementą prie sąrašo galo. Sakykime, kad turime pradinį studentų vardų sąrašą (Tomas, Rimas, Rima, Sigita) ir prie jo norime prijungti naują studentą vardu Petras. Tuomet darysime šitaip:</p>
<iframe id="ifr_853" class="pyframe" src="https://arzinai.lt/scormv2/public/6599cfa1939a5" width="100%" height="1000" frameborder="0" allow="fullscreen" title="sarasai"></iframe><script>window.addEventListener('message', function (event) { if (event.data.type === 'resizeHeight') { const iframe = Array.from(document.querySelectorAll('iframe.pyframe')).find((frame) => frame.contentWindow === event.source); if (iframe) { iframe.height = event.data.newHeight; } } });</script>
<p>Dabar galime aptarti sintaksę. Norint panaudoti sąrašo operaciją, pirmiausiai užrašomas sąrašo kintamojo pavadinimas (studentai šiuo atveju). Tuomet dedamas taškas ir po jo užrašomas metodo pavadinimas. Po jo dedami skliausteliai, kuriuose galime pateikti reikalingus duomenis.</p>
<p>Dabar įsivaizduokite situaciją, kad jums reikia pridėti, ne vieną studentą, bet visą jų grupę. Būtų labai liūdna, jei tai reikėtų daryti naudojant <code>append()</code> metodą - labai daug tekų rašyti. Laimei - prie sąrašo mes galime prijungti kitą sąrašą pasinaudodami pliuso (<code>+</code>) operacija:</p>
<iframe id="ifr_5731" class="pyframe" src="https://arzinai.lt/scormv2/public/6599d0179313d" width="100%" height="1000" frameborder="0" allow="fullscreen" title="sarasai"></iframe><script>window.addEventListener('message', function (event) { if (event.data.type === 'resizeHeight') { const iframe = Array.from(document.querySelectorAll('iframe.pyframe')).find((frame) => frame.contentWindow === event.source); if (iframe) { iframe.height = event.data.newHeight; } } });</script>
<p>Čia pridėjome visą sąrašą, tačiau tokiu pat būdu galime pridėti ir vieną vienintelį elementą. Tik nepamirškite naudoti sąrašą žyminčių skliaustelių (pvz., <code>studentai += ["Marytė"]</code>).</p>
<p>Na ir laikas nuo laiko sąrašą reikės ištuštinti. Tam naudojamas sąrašo metodas (funkcija) <code>clear()</code>.
<iframe id="ifr_1923" class="pyframe" src="https://arzinai.lt/scormv2/public/659c4fea4c0ea" width="100%" height="1000" frameborder="0" allow="fullscreen" title="sarasai"></iframe><script>window.addEventListener('message', function (event) { if (event.data.type === 'resizeHeight') { const iframe = Array.from(document.querySelectorAll('iframe.pyframe')).find((frame) => frame.contentWindow === event.source); if (iframe) { iframe.height = event.data.newHeight; } } });</script></p>